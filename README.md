# Witaj na kursie Power Performance Testing

Powolne działanie aplikacji frustruje i zniechęca do niej użytkowników. Jest jeszcze gorzej jeśli dochodzi do awarii lub utraty danych. Niestety tego typu problemy zdarzają się często. Dotykają nie tylko dużych ogólnopolskich serwisów ale również te mniejsze, działające lokalnie. Nie ma co ukrywać, ale dotykają również systemy wewnętrzne. 

Czy zastanawiałeś się, czy Twoja aplikacja może mieć problemy wydajnością lub stablnością? Jest duża szansa, że tak i dowiesz się o nich w najmniej oczekiwanym momencie. Potwierdzają to moje doświadczenia. Przez ponad 20 lat pracy miałem okazję przetestować kilkadziesiąt systemów dla klientów z różnych branż. Były to systemy telekomunikacjne, medycze, e-commerce oraz aplikacje finansowe. W większości z nich występowały problemy wydajnościowe i często były to problemy krytyczne. 

Rozmawiając z kierownikami projektów i testerami, zauważyłem, że brakuje wiedzy na temat testowania wydajności. Literatura i materiały w sieci omawiają teorię ale przekucie jej w praktykę nasuwa wiele pytań. Skutkiem tego testy się przedłużają i nie wykrywają ważdnych problemów.

Na kolejnych stronach podzielę się zatem z Wami moimi doświadczeniami. Opiszę na co zwracać uwagę począwszy od planowania, przez wykonanie testów aż po zaraportowanie wyników. Podpowiem na co zwrócić uwagę, aby uniknąć częstych błędów. Moje podejście nazwałem Power Performance Testing. Korzysta z niego wielu moich podopiecznych i wierzę, że sprawdzi się również w Twoim projekcie!

## Spis treści
### Testowanie wydajności 
- [Planowanie testów]()
- [Wymagania]()
- [Przygotowanie środowiska]()
- [Wybór scenariuszy]()
- [Przeprowadzanie testów]()
- [Analiza wyników]()
### Testowanie wydajności z perspektywy użytkownika
- [Metryki użytkownika przeglądarki]()

### Dodatkowe materiały
- [Podstawy protokołu HTTP](./http.md)

